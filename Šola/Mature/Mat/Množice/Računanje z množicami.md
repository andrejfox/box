**Presek množic**
Presek množic A in B je množica sestavljena iz elementov, ki pripadajo množici A in B hkrati.
Presek množic A in B označimo $A \cap B$.
$A \cap B = \{x; (x \in A) \land (x \in B)\}$
Množici, ki imata prazen presek (torej $A \cap B = \emptyset$), imenujemo **tuji** ali <u>**disjunktni množici**</u>.

**Unija množic**
Unija množic A in B je množica sestavljena iz elementov, ki pripadajo množici A ali množici B (ali obema).
Unijo množic A in B označimo $A \cup B$.
$A \cup B = \{x; (x \in A) \lor (x \in B)\}$

**Razlika množic**
Razlika množic A in B je množica sestavljena iz elementov, ki pripadajo množici A in hkrati ne pripadajo množici B.
Razliko množic A in B označimo $A \setminus B$ ali $A − B$.
$A \setminus B = \{x; (x \in A) \land (x \notin B)\}$

**Komplement množice**
Komplement množice A je množica sestavljena iz elementov, ki ne pripadajo množici A.
Označimo ga $A'$  ali $\overline{A}$  ali $¬A$ ali $A^C$ ali $CA$.
$A' = \{x; x \notin A\}$
Komplement množice računamo vedno v okvirju neke širše množice, ki jo imenujemo <u>**univerzalna množica**</u> ali <u>**univerzum pogovora**</u>.
Označujemo jo z $U$. Torej velja:
$A' = U \setminus A$