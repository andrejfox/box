<u>**Urejen par**</u> je zapis sestavljen iz dveh elementov, pri čemer je pomembno, kateri element je na prvem in kateri na drugem mestu: $(a, b)$. Elementa $a$ in $b$, ki nastopata v zapisu urejenega para, imenujemo <u>**komponenti para**</u>.
Urejeni par $(a, b)$ ni enak urejenemu paru $(b, a)$.

<u>**Kartezični produkt**</u> množic $A$ in $B$ je množica sestavljena iz urejenih parov, ki imajo prvo komponento iz množice $A$ in drugo iz množice $B$.
Kartezični produkt množic $A$ in $B$ označimo $A \times B$.
$A \times B = \{(a, b); (a \in A) \land (b \in B)\}$

Če ima množica $A$ točno $n$ elementov, množica $B$ pa $m$ elementov, potem ima kartezični produkt $nm$ elementov.
$A = \{1, 2, 3\}$
$B = \{1, 2\}$
$A \times B = \{(1,1), (1,2), (2,1), (2,2), (3,1), (3,2)\}$

Elemente kartezičnega produkta lahko ponazorimo kot točke v koordinatnem sistemu:
![[Pasted image 20240910002931.png]]