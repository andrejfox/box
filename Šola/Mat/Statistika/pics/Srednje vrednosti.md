Srednje vrednosti so primer **parametra** (tipična vrednost, s katero opišemo celotno množico podatkov naenkrat). Računanje srednjih vrednosti je smiselno samo za številske spremenljivke (razen modusa).

**Povprečje** ali **aritmetična sredina** je količnik vsote vseh vrednosti statistične spremenljivke in števila teh vrednosti.
$\overline{x}=\frac{x_1+x_2+\dots+x_N}{N}$
kjer so $x_1+\dots+x_N$ vrednosti spremenljivk in $N$ je število statističnih enot.
Pri grupiranih podatkih za vrednosti statistične spremenljivke vzamemo sredine frekvenčnih razredov.

**Modus** ali **gostiščnica** (M) je vrednost podatka, ki se v množici vseh vrednosti najpogosteje ponavlja. Če se zgodi, da se v neki množici dve vrednosti enako mnogokrat pojavita, rečemo, da je porazdelitev bimodalna.
Za grupirane podatke namesto modusa poiščemo modalni razred – razred, ki ima največjo frekvenco oz. mu ustreza ploščinsko največji pravokotnik v histogramu.
Modus lahko določimo tudi za opisne podatke.

**Mediana** ali **središčnica** (m) je tista vrednost statistične spremenljivke, pri kateri je polovica vrednosti večjih ali enakih, druga polovica vrednosti pa manjših ali enakih od nje. Če je sodo število podatkov, za vrednost mediane vzamemo aritmetično sredino srednjih dveh podatkov.

**Kvartili** (Q) !!!!!!!!!!!!!! - vintar kasnej da not!