**definicijsko območje**: Določa, kaj lahko vstavimo v funkcijo.
**zaloga vrednosti**: Določa, kaj lahko dobimo kot rezultat funkcije.
**začetna vrednost**: $f(0)$; presečišče z ordinatno osjo: $(0, f(0))$
**ničla**: $f(x) = 0$; presečišče ali pa dotikališče abscisne osi $(x, 0)$

---

**naraščanje/padanje**:
Funkcija $f$ je na intervalu $[a, b]$ **naraščajoča**, če za poljubna $x_1$ in $x_2$ s tega intervala velja: če je $x_1 < x_2$, je $f(x_1) \leq f(x_2)$.
Funkcija $f$ je na intervalu $[a, b]$ **padajoča**, če za poljubna $x_1$ in $x_2$ s tega intervala velja: če je $x_1 < x_2$, je $f(x_1) \geq f(x_2)$.

---

**omejenost**:
Funkcija $f$ je **navzgor omejena**, če obstaja tako realno število $M$, da je $f(x) \leq M$ za vsak $x$ iz definicijskega območja.
Funkcija $f$ je **navzdol omejena**, če obstaja tako realno število $m$, da je $f(x) \geq m$ za vsak $x$ iz definicijskega območja.
Funkcija $f$ je **omejena**, če je navzgor in navzdol omejena: $m \leq f(x) \leq M$.

---

**sodost/lihost**:
Funkcija $f$ je **soda**, če je $f(-x) = f(x)$ za vsak $x$ iz definicijskega območja. Graf sode funkcije je simetričen glede na ordinatno os.
Funkcija $f$ je **liha**, če je $f(-x) = -f(x)$ za vsak $x$ iz definicijskega območja. Graf lihe funkcije je simetričen glede na koordinatno izhodišče.

---

**periodičnost**:
Funkcija $f$ je **periodična s periodo** $\omega$ ($\omega \neq 0$), če velja $f(x + \omega) = f(x)$. **Osnovna perioda** je najmanjše tako pozitivno realno število $\omega$.

---

**zveznost**:
Funkcija je na intervalu \[A, B] **zvezna**, če je njen graf na tem intervalu nepretrgana krivulja.
**Povsod zvezne:** polinomi, linearna, kvadratna, korenska, sinus,...