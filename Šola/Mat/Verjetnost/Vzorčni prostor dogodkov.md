Vzorčni prostor dogodkov poskusa je **simetričen**, če so vsi elementarni dogodki enako verjetni.

Naj bo v poskusu popoln sistem elementarnih dogodkov simetričen in $A$ dogodek iz vzorčnega prostora tega poskusa.
**Verjetnost dogodka** $A$ je količnik med številom $m$ za dogodek $A$ **ugodnih elementarnih dogodkov** in številom $n$ **vseh elementarnih dogodkov** poskusa:
$${\Huge P(A) = \frac{m}{n}}$$
**Aksiomi verjetnosti**
1. Verjetnost poljubnega dogodka $A$ je nenegativno realno število: $P(A) \geq 0$
2. Verjetnost gotovega dogodka $G$ je enaka 1: $P(G) = 1$
3. Verjetnost vsote nezdružljivih dogodkov $A$ in $B$ iz istega poskusa je enaka vsoti verjetnosti obeh dogodkov: $A \cap B = N \Rightarrow P(A\cup B) = P(A) + P(B)$